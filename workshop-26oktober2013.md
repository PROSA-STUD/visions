# Workshop til PROSA/STUD Træf - lørdag d. 26. oktober kl. 19:00

## Plan:

**19.00** - Præsentation af workshop

**19.15** - Brainstorm og nedfældning af issues i grupper

**20.15** - Samling og præsentation af issues

\newpage

## Fremgangsmåde

I sidder nu (forhåbentlig) godt til rette, og skal i gang med at komme med de
helt store (små er også okay) visioner for PROSA/STUD. Men der er lige en kort
"setup" procedure I skal igennem.

0. Sørg for at I har en datamat (nogen kalder sådan én for "computer") - det er
   sandsynligvis den I læser det her dokument på.
1. Sørg for at personen der sidder med datamaten er logget ind på Github.com
2. Gå ind på følgende side:

    [https://github.com/PROSA-STUD/visioner/issues](https://github.com/PROSA-STUD/visioner/issues)

3. Jeres opgave er nu at brainstorme/diskutere hvordan vi kan udnytte vores
   store netværk. Hvordan kan det blive federe at være aktiv i PROSA/STUD? Hvad
   gør PROSA/STUD dårligt og hvordan kan vi gøre det bedre?

   Skriv jeres konklusioner ind som issues på github - gerne som actionitems
   som er korte og koncise.

4. Udvælg en eller to issues I præsenterer til samlingen.


**Husk at ALLE idéer er velkomne! Undlad at gå i kritik-mode under brainstormen
da det kan forhindre vilde idéer der kan være banebrydende :)**

### Diskussionspointers

Hvis I mangler lidt at komme i gang med er her en lille liste over ting som kan
sætte gang i diskussionen:

- Hvorfor er I medlemmer af PROSA/STUD?
- Hvad skal være PROSA/STUDs mærkesager?
- Hvordan skal PROSA/STUD være i fremtiden?
- Hvordan kan PROSA/STUD understøtte it-studerende bedst muligt?

## Husk at have det sjovt!
